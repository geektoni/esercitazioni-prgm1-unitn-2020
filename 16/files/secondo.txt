Il principe aveva scarse capacità militari, ma grande
passione letteraria. Egli e il suo capo di stato maggiore si
completavano. Uno scriveva i discorsi e l’altro li parlava.
Il duca li imparava a memoria e li recitava, in forma ora-
toria da romano antico, con dizione impeccabile. Le
grandi cerimonie piuttosto frequenti, erano espressa-
mente preparate per queste dimostrazioni oratorie. Di-
sgraziatamente, il capo di stato maggiore non era uno
scrittore. Sicché, malgrado tutto, nella stima dell’arma-
ta, guadagnava piú la memoria del generale nel recitare i
discorsi che il talento del suo capo di stato maggiore nel-
lo scriverli. Il generale aveva anche una bella voce. A
parte questo, egli era abbastanza impopolare.


Un'anno sull'altipiano, Emilio Lussu, 1938
