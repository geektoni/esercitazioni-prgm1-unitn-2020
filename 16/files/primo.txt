E' normale essere confusi. E' normale guardare fuori dalla finestra e rendersi conto di non sapere cosa si prova, se isteria o amore. E' del tutto naturale non sapere quello che si vuole. Non si può mai sapere cosa si deve volere perchè si vive una vita soltanto e non si può ne confrontarla con le vite precedenti, nè correggerla nelle vite future. Non esiste alcun modo di stabilire quale decisione sia la migliore, perchè non esiste alcun termine di paragone. L' uomo vive ogni cosa subito per la prima volta, senza preparazioni. Come un attore che entra in scena senza aver mai provato. Ma che valore può avere la vita se la prima prova è già la vita stessa? Per questo la vita somiglia sempre a uno schizzo. Ma nemmeno "schizzo" è la parola giusta, perchè uno schizzo è sempre un abbozzo di qualcosa, la preparazione di un quadro, mentre lo schizzo che è la nostra vita è uno schizzo di nulla, un abbozzo senza quadro. Quello che avviene soltanto una volta è come se non fosse mai avvenuto. Se l' uomo può vivere solo una vita, è come se non vivesse affatto.

L'insostenibile leggerezza dell'essere, Milan Kundera, 1984
